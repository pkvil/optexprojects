\input svartasjal-macros

\input titlepage


\vfil\break

\startpoem
Två själar möts
söker sin helhet i det stora kaos
som kallas Livet
Den del av min själ
som saknas
verkar Du bära på. 
Jag speglar mig i glansen av
Din själ
I våra likheter.
Du ser mig

Så som jag ser Dig
Aldrig har jag känt mig så hel.
Älskad. Villkorslöst.
Ömsesidigt.

Magnetism.
\stoppoem

\startpoem
Vem är Du?
Av någon anledning har våra vägar mötts
och jag undrar vad Gud menar med det.
Ska jag lära mig något?
Är det en prövning?
Är vi själsfränder?
För det är svårt att möta Dig.
Det gör ont och det skaver.
Allt blir både lätt och svårt på 
samma gång.
Vem är Du? 
Du som tar en del av min själ – 
och inte verkar vilja ge 
Tillbaka den.
\stoppoem

\startpoem
The lyrics of Fields of Gold
runs through my mind 
On repeat.
It triggers all kinds of feelings – 
Inside my soul
I shiver at the thought of you.
Of your soul that reflects on mine.
Of the things that we share.
You always leave me
wondering –
Why?




The law of attraction.
Could be a curse or
A blessing.
Magnetic.
Toxic.
And everything 
In between.
\stoppoem

\startpoem
Gud – Dina vägar äro 
outgrundliga.
Fastän jag har min 
Tro och tillit till Dig
Lämnar Du mig oftast 
Undrande.
Jag söker svaren men det är inte
Enkelt.
Svårt och komplicerat
I ett nystan av tankar och 
Känslor 
som kallas
Livet.
\stoppoem

\startpoem
Ett ögonblick
endast en kort sekund
I det stora allt vi lever i.
Två själar möts
och tiden står
Stilla.
Allt annat virvlar runt.
Berör.
Stör.
Känslor i kaos.
Tankar som slår
Kullerbyttor
medan Gud tittar på.
\stoppoem

\startpoem
Beroende.
Det gick fort.
Från Inget till att vilja ha och begära
Allt.
Du väckte något i djupet av min själ.
Något som jag inte visste att jag 
Behövde.
Längtade efter.
Ett område som varit vilande.
Dött.
Blev levande igen.
Jag hittade en del av 
Min själ 
i Dina ögon
När Du 
Såg mig.
\stoppoem

\startpoem
Du slår an en ton inom mig.
En klang i min själ som jag
sällan hör.
Längtan efter den tonen som också hörs
I din själ
När jag ser Dig.
Hör Dig.
Rör Dig.


En undran 
när två själar möts – 
Väcker även jag något i Dig?
Letar Din själ också efter
en del av sig själv i mig
När Du ser mig
Hör mig
Rör mig.
\stoppoem

\startpoem
Gud – när Du blickar ner på oss
Ser Du vad vi är.
Allt vi känner
Allt vi gör som vi inte kan hjälpa.
Själar som hittat 
varandra.
Dragningen.
Lockelsen.
Prövningen.
Vad tänker Du Gud om allt detta?
Jag lägger det i Dina händer.
All min oro.
All min längtan.
Alla mina känslor som
Sliter
Riskerar att trasa sönder
Den själ som just blivit 
Hel.
\stoppoem

\startpoem
Din själ
rör vid mitt inre.
Tränger in
Ockuperar mig.
Påstår att våra själar är
Ett.
Upptar mina tankar
Kidnappar mina känslor
Lämnar mig i tvivel.
Lämnar mig i konflikt.
Något väldigt rent och vackert
Balanserar
Riskerar att förvandlas
till dess motsats
om jag snubblar.
Vacklar.
Faller.
\stoppoem

\startpoem
Våra händer
flätas samman
likt ett 
Älskande par
när våra själar 
Möts.
Vi ser varandra
Hör varandra
i Kärlek, 
Samförstånd och
Respekt.
Våra händer
flätas samman.
\stoppoem

\startpoem
Hela min existens
Skälver 
i Din närvaro.
Invaderad.
En del av min själ har Du tagit 
i besittning.
Vad Du tänker göra med den
har jag ingen aning om.
Ser Du den som dyrbar, värdefull?
Eller leker Du med den?
Invaderad.
Utlämnad och sårbar.
Hela min existens 
Skälver.
\stoppoem

\startpoem
Som en Sökare,
på jakt efter ruset, kicken
Jag letar igenom,
lever mig igenom
våra möten
Samtal
Blickar
Ord.
I mina tankar finns
Du.
Beröringen
när våra själar
nuddar vid
varann.
\stoppoem

\startpoem
My mind
On repeat.
Every word,
every touch from you
Echoes within my soul.
Stirs up every feeling,
every thought that I am not capable
to organize
in my mind
on repeat.


Du kom med vårvindar friska.
Rufsar om mitt hår.
Skakar om min själ och hela mitt inre
sätter Du i blom. 
Du kom med hopp 
om en sommar – 
Snälla låt mig glömma 
att det kommer en höst
och en 
Vinter.
\stoppoem

\startpoem
Tystnad.
Välkommet lugn
eller en oinbjuden gäst.
Lidande.
När ska Du tala igen?
Till mig som ser Dig
Till mig som hör Dig
Rör Dig.
Tung tystnad
och jag förmår ej lyfta bort den
på egen hand.
Tala till mig.
Jag ser Dig. 
Hela Dig.
\stoppoem

\startpoem
Det var dags nu.
Något gjorde att ögonblicket blev
Möjligt.
Omständigheter gjorde det möjligt.
Saker och ting
föll på plats 
som bitar i ett 
Pussel
Möttes våra själar 
Igen.


Brännmärkt.
Svidande smärta i djupet av 
mitt jag
finns Du
rubbar mig ur mitt läge
Får mig ur balans.
Brännmärkt.
Du satte ett avtryck
i min själ som aldrig försvinner.
Brinner i djupet
av det som är 
Jag.
Genom en stängd dörr i min själ
hittade jag tillbaka till dikterna igen.
Fann orden och 
Befrielsen i detta.
Jag fångar känslorna, tankarna.
Sätter fast dem som 
Ord på papper
för att bättre kunna se dem.
Betrakta dem 
och kanske på så sätt förstå dem 
lite bättre.
Du öppnade den stängda Dörren
och jag fann min själ
Igen.
\stoppoem

\startpoem
Jag vilar i tillit i Din famn.
Fast vila kanske är fel ord
när  hela mitt inre är i uppror.
En själens jordbävning 
Och ändå – Din famn
som är trygg
Du som är stark.
Min räddning
Min tillflykt
Min Gud.
\stoppoem

\startpoem
Jag har aldrig tyckt om att åka karusell. 
Men nu – en själens berg- och dalbana
både skrämmer och lockar.
Pockar på min uppmärksamhet.
Gör mig upprymd
Levande
Trevande
efter svaret, för frågorna åker med
i tumultet, i kaoset.
Köpte jag ens en biljett?
Kan jag ens stå upp om jag kliver av nu
på darrande ben från
Själens berg- och dalbana.
\stoppoem

\startpoem
Släppa taget
Kasta sig ut i 
Det okända
som ändå är en trygg famn.
Tillit.
Värme.
En känsla av ömsesidighet.
Vågar jag?
Visshet om att landa mjukt
i Din varma, trygga famn
och aldrig vilja släppa taget
Igen. 
\stoppoem

\startpoem
Sluter mina ögon.
Bakom mina ögonlock – Du.
Du som ser mig
Hör mig
Berör mig
Stör mig.
Bilden av Dig
en trygg famn omfamnar mig
Lämnar mig inte
Du ser hela mig. 
Du ser in i mig.
Du ser ner i djupet av
Min själ.
\stoppoem

\bye